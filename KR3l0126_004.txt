# -*- mode: mandoku-view; -*-
#+TITLE: 續幽怪錄
#+DATE: 2015-09-12 00:26:41.470794
#+PROPERTY: ID KR3l0126
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB07n0632-004續幽怪錄-卷四.
<pb:KR3l0126_SBCK_004-1a>¶
續幽怪録卷第四¶
　　　　　　　　李　復之　編¶
　　　張逢¶
南陽張逢元和末薄遊嶺表行次福州福唐縣¶
撗山店時&KR0004;霽日將暮山色鮮媚煙嵐藹然筞¶
杖㝷勝不覺極逺忽有一叚細草縱廣百餘歩¶
碧鮮可愛其傍有一小林遂脫衣掛林以杖𠋣¶
之投身草上左右翻轉旣而酣甚&KR0002;獸蹍然意¶
足而起其身巳成虎也文彩爛然自視其𤓰牙¶
<pb:KR3l0126_SBCK_004-1b>¶
之利𦙄&KR0553;之力天下無敵遂騰躍而起超山越¶
壑其疾如電夜乆頗飢因傍村落徐行犬&KR0510;駒¶
犢之軰悉無可取意中恍惚自謂當得福州鄭¶
録事乃傍道潜伏未幾有人自南行&KR0002;&KR0049;吏迎¶
鄭糺者見人問曰福州鄭録事名璠計程宿前¶
店見說何時發來人曰吾之出掌人也聞其飾¶
裝到亦非乆&KR0049;吏曰只一人來且復有同行者¶
吾當迎拜時慮其悞也曰三人之中𢡖緑者是¶
其時逢方伺之而彼詳問&KR0002;爲逄而問者逄旣¶
<pb:KR3l0126_SBCK_004-2a>¶
知之攅身以俟之俄而鄭糺到導從甚衆衣𢡖¶
緑甚&KR0962;巍巍而來適到逢前遂&KR1868;銜之走而上¶
山時天未曉人莫敢逐得恣食之殘其腸髮耳¶
行於山林單然無侣乃忽思曰本人也何樂爲¶
虎自囚於深山盍求&KR0004;化之地而復耶乃歩歩¶
㝷之日暮方到其所衣服猶掛杖亦𠋣林碧草¶
依然翻復轉身於其上意足而起即復人形矣¶
於是衣衣筞杖而歸昨往今來一復時矣&KR0004;其¶
僕夫驚其失逢也訪之於隣或云筞杖登山多¶
<pb:KR3l0126_SBCK_004-2b>¶
歧㝷之杳無行處及其來也驚喜問其故逢紿¶
之曰偶㝷山泉到一山院共談釋教不覺移時¶
掌人曰今且側近有虎食福州鄭録事求餘不¶
得山林故多猛獸不易獨行郎之未迴憂&KR0018;亦¶
極且喜平安無他逢遂行元和六年旅次淮陽¶
舎於公舘舘吏宴客坐客有爲令者曰巡&KR0002;到¶
各言巳之竒事事不竒者罰巡到逢逢言橫山¶
之事末坐有進士鄭遐者乃鄭糺之子也怒目¶
而起持刀將煞逢言復父讎衆共隔之遐怒不¶
<pb:KR3l0126_SBCK_004-3a>¶
巳遂白郡將於是送遐淮南勑津吏勿復渡逢¶
西邁具改姓名以避遐議曰聞父之讎不可以¶
不報然此讎非故煞必使煞逢遐亦當坐遂遁¶
去而不復其讎也¶
　　　定婚店¶
杜陵韋固少孤思早娶婦多歧求婚必無成而¶
罷元和二年將遊清河旅次宋城南店客有以¶
前清河司馬潘昉女見議者來日先明期於店¶
西龍興寺門固以求之意切且往焉斜月尚明¶
<pb:KR3l0126_SBCK_004-3b>¶
有老人𠋣布囊坐於階上向月撿書固歩覘之¶
不識其字旣非虫篆八分科斗之勢又非&KR0394;書¶
因問曰老父所㝷者何書固少小苦學丗間之¶
字自謂無不識者西國&KR0394;字亦能讀之唯此書¶
目所未覿如何老人𥬇曰此非丗間書君因何¶
得見固曰非丗間書則何也曰幽冥之書固曰¶
幽冥之人何以到此曰君行自早非某不當來¶
也凡幽吏皆掌人生之事掌人可不行冥中乎¶
今道途之行人&KR0017;各半自不辯爾固曰然則君¶
<pb:KR3l0126_SBCK_004-4a>¶
又何掌曰天下之婚牘耳固喜曰固少孤常願¶
早娶以廣㣧嗣爾來十年多方求之竟不遂意¶
今者人有期此與議潘司馬女可以成乎曰未¶
也命苟未合雖降衣纓而求屠博尚不可得况¶
郡佐乎君之婦適三歳矣年十七當入君門因¶
問囊中何物曰赤繩子耳以繫夫妻之足及其¶
生則潜用相繫雖讎敵之家貴賤懸隔天涯從¶
䆠呉楚異郷此繩一繫終不可逭君之脚巳繫¶
於彼矣他求何益曰固妻安在其家何爲曰此¶
<pb:KR3l0126_SBCK_004-4b>¶
店北賣菜陳婆女耳固曰可見乎曰陳甞抱來¶
鬻菜於市能隨我行當即示君及明所期不至¶
老人卷書揭囊而行固逐之入菜市有眇嫗抱¶
三歳女來弊陋亦甚老人指曰此君之妻也固¶
怒曰煞之可乎老人曰此人命當食天禄因子¶
而食邑庸可煞乎老人遂隱固罵曰老&KR0017;妖妄¶
如此吾士大夫之家娶婦必敵苟不能娶即聲¶
妓之美者或援立之奈何㛰眇嫗之陋女磨一¶
小刀子付其奴曰汝素幹事能爲我煞彼女賜¶
<pb:KR3l0126_SBCK_004-5a>¶
汝萬錢奴曰諾明日䄂刀入菜行中於衆中刺¶
之而走一市紛擾固與奴奔走獲免問奴曰所¶
刺中否曰&KR0004;刺其心不幸才中眉間爾後固屢¶
求婚終無所遂又十四年以父䕃叅相州軍刺¶
史王泰俾攝司户&KR0122;專鞠詞獄以爲能因妻以¶
其女可年十六七容色華麗固稱愜之極然其¶
眉間常帖一花子雖沐浴間處未甞暫去歳餘¶
固訝之忽憶昔日奴刀中眉間之說因逼問之¶
妻澘然曰妾郡守之猶子也非其女也疇昔曾¶
<pb:KR3l0126_SBCK_004-5b>¶
宰宋城終其官時妾在襁褓母兄次没唯一㽵¶
在宋城南與乳母陳氏居去店近鬻&KR0188;以給朝¶
夕陳氏憐小不忍暫弃三歳時抱行市中爲狂¶
賊所刺刀痕尚在故以花子覆之七八年前叔¶
從事盧龍遂得在左右仁念以爲女嫁君耳固¶
曰陳氏眇乎曰然何以知之固曰所刺者固也¶
乃曰竒也命也因盡言之相欽愈極後生男鯤¶
爲鴈門太守封太原郡太夫人乃知隂騭之定¶
不可變也宋城宰聞之題其店曰定婚店¶
<pb:KR3l0126_SBCK_004-6a>¶
　　　葉令女¶
汝州葉縣令盧造者有女勾大曆中許邑客鄭¶
楚曰及長以嫁君之子元方楚拜之俄而楚録¶
潭州軍事造亦辭滿寓葉後楚卒元方護䘮居¶
江陵數年間音問兩絶縣令韋計爲子娶焉其¶
&KR0123;晨元方適到㑹武昌戍邊兵亦止其縣縣隘¶
天雨甚元方無所容徑往縣東十二里佛舎舎¶
西北隅有&KR0002;小獸號鳴者出火視之乃三虎子¶
目猶未開以其小未能害人且不忍投於雨中¶
<pb:KR3l0126_SBCK_004-6b>¶
閉門堅拒而巳約三更&KR0004;虎來觸其門不得入¶
其西有䆫亦甚堅虎怒&KR0366;之櫺祈䧟頭於中爲¶
左右所轄進退不得元方取佛塔塼擊之虎吼¶
怒拏攫終莫能去連擊之俄頃而斃旣而聞門¶
外&KR0002;女人呻吟氣甚困劣徐問曰門外呻吟者¶
人耶&KR0017;耶曰人也曰何以到此曰妾前盧令女¶
也今夕將適韋氏親迎方登卑爲虎所執&KR0018;荷¶
而來投此今即無損雨甚畏其復來能相救乎¶
元方竒之執燭出視真衣纓也年十七八禮服¶
<pb:KR3l0126_SBCK_004-7a>¶
儼然泥水皆敵旣扶入復固其門拾佛塔毀像¶
以繼其明女曰此何處也曰縣東僧舎耳元方¶
言姓名且話舊諾女亦前記之曰妾父曾許妻¶
君一且以君之絶耗也將嫁韋氏天命難改虎¶
送歸君㽵去此甚近君能送歸請絶韋氏而奉¶
巾櫛及明而送歸其家以虎欔而去方坐且制¶
服禮見其來喜&KR0002;天降元方致虎於縣具言其¶
事縣宰異之以盧氏歸于鄭焉¶
　　　驢言¶
<pb:KR3l0126_SBCK_004-7b>¶
<pb:KR3l0126_SBCK_004-7b>¶
父當&KR0016;我我固不辭吾不&KR0018;汝汝不當&KR0016;我汝¶
強&KR0016;我我亦&KR0016;汝汝我交&KR0016;何劫能止以吾之¶
肌膚不啻直萬錢也只&KR0018;汝一緡半出門貨之¶
人酬亦爾然而無的取者以他人不&KR0018;吾錢也¶
麩行王胡子&KR0018;吾二緡吾不&KR0018;其力取其緡半¶
還汝半緡充口食以終驢限耳和牽歸以告其¶
母母泣曰郎&KR0016;汝年深固甚勞苦緡半錢何足¶
惜將捨債豐秣而長生乎驢擺頭又曰賣而取¶
錢乎乃㸃頭遽令貨之人酬不過緡半且無敢¶
<pb:KR3l0126_SBCK_004-8a>¶
取者牽入西市麩行逢一人長而胡者乃與半¶
易之問其姓曰王自是連雨數日乃晴和往覘¶
之驢巳死矣王竟不得&KR0016;又不&KR0018;之驗也和東¶
隣有右金吾郎將張逹其妻李之出也余甞造¶
焉云見驢言之夕遂聞其事且以戒欺暗者故¶
備書之¶
　　　木工蔡榮¶
中牟縣三異郷木工蔡榮者自㓜信神祇每食¶
必分置於地潜祝土地自揔角至於不惑未甞¶
<pb:KR3l0126_SBCK_004-8b>¶
暫忘也元和二年春卧疾六七日方暮有武吏¶
走來謂其母曰蔡榮衣服器物速藏之勿使人¶
見仍速作婦人裝梳覆以婦人之服有人來問¶
必紿之曰出矣求其處則亦竟對勿令知所在¶
也言訖走去妻母不測其故遽藏噐物裝梳才¶
畢有將軍乗馬從十餘人全弓矢直入堂中曰¶
蔡榮在否其母驚惶曰不在曰何往對曰榮醉¶
歸怠於其業老婦怒而笞之榮或潜去不知何¶
　月餘日矣將軍遣吏入捜捜者出曰房中無¶
<pb:KR3l0126_SBCK_004-9a>¶
　　亦無噐物將軍連呼地界教藏者出曰諾¶
責曰蔡榮出行豈不知處對曰怒而去不告所¶
由將軍曰王後殿傾湏此巧匠期限向盡何人¶
堪替對曰梁城郷葉幹者巧於蔡榮訏其年限¶
正當追役將軍者走馬而去有頃教藏者亦復¶
曰某地所由也以蔡榮每食必相召故報恩耳¶
然莫不驚之計即乎愈遂去母視榮即汗洽矣¶
自此疾愈俄聞梁城郷葉幹者暴卒幹妻乃榮¶
母之猶子也審其死者正當榮服雌服之時有¶
<pb:KR3l0126_SBCK_004-9b>¶
李復者從母夫楊林爲中牟團乃於三異郷遍¶
聞其說召榮母問之迴以相告泛𥙊之見德者¶
豈其然乎¶
　　　梁革¶
金吾&KR0016;曹梁革得和扁之術者也大和&KR0004;爲宛¶
陵巡官按察使于公敖有青衣美色而艶者曰¶
蓮子念之甚厚一旦以𥬇語獲罪斥出貨焉市¶
吏定直曰七百緡從事御史崔公者聞而召焉¶
命革&KR1079;其脉革&KR1079;其臂曰二十春無疾佳人也¶
<pb:KR3l0126_SBCK_004-10a>¶
公喜留之送其直於于公公以常深念也偶怒¶
而逐之售於不識者斯巳矣聞崔公寵之也不¶
恱之意形於顔色然業巳去之難復召矣常貯¶
於懷未一年蓮子暴死革方有外郵之事迴及¶
城門逢柩車崔人有執紼者問其所葬曰蓮子¶
也呼載歸而奔告崔曰蓮子非死蓋尸蹶耳向¶
者革入郭遇其柩載歸而請往蘇之崔怒革之¶
&KR0004;言悲蓮子之遽夭勃然曰疋夫也妄惑諸侯¶
遂齒簪&KR0322;之列謂二十春無疾者一年而死今¶
<pb:KR3l0126_SBCK_004-10b>¶
旣葬矣召柩而歸脫不能生何以相見階前數¶
歩之内知公何有革曰此固非死而尸蹶耳千¶
年而一苟不能生之是革術不神於天下何如¶
就死以謝過言乃辭往崔第破棺出之遂刺其¶
心及臍下各數處鑿去一齒以藥一刀圭於口¶
中衣以單衣卧空床上以練索&KR0350;其手足有微¶
火於床下曰此火衰蓮子生矣且戒其徒煮䓗¶
粥伺焉其氣通&KR0002;狂者愼勿令起逡巡自定定¶
而困困即解其&KR0350;以䓗粥嚾之遂活矣正狂令¶
<pb:KR3l0126_SBCK_004-11a>¶
起非吾之所知也言竟復入府謂崔曰蓮子即¶
生矣崔大釋其怒留坐㕔事俄而蓮子起坐言¶
𥬇界吏報于公公飛牘於崔蓮子復生乃何術¶
也與革偕歸入門則蓮子來迎矣于公大竒之¶
且夫蓮子事崔也非素意因勸以與革崔亦惡¶
其無齒又重于公遂與革得之以神藥𫝊齒未¶
踰月而齒生如故大和壬子歳調授金吾&KR0016;曹¶
與蓮子偕在輦下其年秋友人髙損之以其元¶
舅爲天官郎日與相聞故熟其事而言之命余¶
<pb:KR3l0126_SBCK_004-11b>¶
繤録耳¶
　　　李衛公靖¶
衛國公李靖微時甞射獵霍山中寓食山村村¶
翁竒其爲人毎豐饋焉歳乆益厚忽遇群鹿乃¶
逐之㑹暮欲捨之不能俄而隂晦迷路茫然不¶
知所歸悵悵而行困悶益極乃極目有燈火光¶
因馳赴焉旣至乃朱門大第墻宇甚峻叩門乆¶
之一人出問公告其迷且請寓宿人曰郎君皆¶
巳出惟大夫人在宿應不可公曰試爲咨白乃¶
<pb:KR3l0126_SBCK_004-12a>¶
入告而出曰夫人&KR0004;欲不許且以隂黒客又言¶
迷不可不作主人邀入㕔中有頃一青衣出曰¶
夫人來年可五十餘青裙素&KR0237;神氣清雅宛&KR0002;¶
士大夫家公前拜之夫人荅拜曰兒子皆不在¶
不合奉留今天色隂晦歸路又迷此&KR0002;不容遣¶
將何適然此乃山野之居兒子往還或夜到而¶
喧勿以爲懼公曰不敢旣而命食食頗鮮美然¶
多魚食畢夫人入宅二青衣送床席䄄褥衾&KR0013;¶
香潔皆極鋪陳閉户繫之而去公獨念山野之¶
<pb:KR3l0126_SBCK_004-12b>¶
外夜到而閙者何物也懼不敢寢端坐聽之夜¶
將半聞扣門聲甚急又聞一人應之曰天符大¶
郎子報當行雨周此山七里五更湏足無慢滯¶
無&KR2322;傷應者受符入呈聞夫人曰兒子二人未¶
歸行兩次到固辭不可違時見責縱使報之亦¶
巳晚矣僮僕無任專之理當如之何一小青衣¶
曰適觀𠫊中客非常人也盍請乎夫人喜因自¶
扣𠫊門曰郎覺否請暫出相見公曰諾遂下堦¶
見之夫人曰此非人宅乃龍宫也妾長男赴東¶
<pb:KR3l0126_SBCK_004-13a>¶
海婚禮小男送妹適奉天符次當行雨計兩處¶
雲程合踰萬里報之不及求代又難輒欲奉煩¶
頃刻間如何公曰靖俗客非乗雲者奈何能行¶
雨有方可教即唯命耳夫人曰苟從吾言無有¶
不可也遂勑黃頭&KR0013;青騘馬來又命取雨器乃¶
一小缾子繫於鞍前誡曰郎乗馬無&KR0728;銜勒信¶
其行馬躩地嘶鳴即取瓶中水一滴滴馬鬃上¶
愼勿多也於是上馬騰騰而行其足漸髙但訝¶
其穩疾不自知其雲上也風急如箭雷霆起於¶
<pb:KR3l0126_SBCK_004-13b>¶
歩下於是隨所躩輒滴之旣而電掣雲開下見¶
所憇村思曰吾擾此村多矣方德其人計無以¶
報其乆旱苗稼將悴而雨在我手寧復惜之顧¶
一滴不足濡乃連下二十滴俄頃雨畢&KR0016;馬復¶
歸夫人者泣於𠫊曰何相悞之甚本約一滴何¶
私感而二十之天此一滴乃地上二尺雨也此¶
夜半平地水深二丈豈復有人妾巳受譴杖八十¶
矣&KR0221;視其背血痕滿焉兒子並連坐如何公慙¶
怖不知所對夫人復曰郎君丗間人不識雲雨¶
<pb:KR3l0126_SBCK_004-14a>¶
之變誠不敢恨即恐龍師來㝷有𫠦驚恐宜速¶
去此然而勞煩未有以報山居無物有二奴奉¶
贈惣取亦可取一亦可唯意所擇於是命二奴¶
出來一奴從東廊出儀㒵和恱怡怡然一奴從¶
西廊出憤氣勃然拗怒而立公曰成獵徒以𨷖¶
猛爲事一旦取奴而取恱者人以我爲怯乎因¶
曰兩人皆取則不敢夫人旣賜欲取怒者夫人¶
微𥬇曰郎之所欲乃爾遂揖與別奴亦隨去出¶
門數歩迴望失宅顧問其奴亦不見矣獨㝷路¶
<pb:KR3l0126_SBCK_004-14b>¶
而歸及明望其村水巳極目大樹或露梢而巳¶
不復有人其後竟以兵權静㓂難功蓋天下而¶
終不及於相豈非恱奴之不得乎丗言𨵿東出¶
相𨵿西出將豈東西而喻耶所以言奴者亦臣¶
下之象向使二奴皆取即位極將相矣¶
續幽怪録卷第四¶
　　　　　　　　二册統五十有八番全¶
